## Suggestion for train journey Sweden-Finland
From Facebook Tågsemester group
Tågsemester i Finland ![🇫🇮](https://static.xx.fbcdn.net/images/emoji.php/v9/t62/2/16/1f1eb_1f1ee.png)

Delvis inspirerad av boken "Tågsemester Norden Extra Allt", och delvis för att hälsa på vår finska släkt, blev det en dryg vecka semester till och runt i Finland med tåg sista veckan i juli ![😃](https://static.xx.fbcdn.net/images/emoji.php/v9/tf0/2/16/1f603.png)

Såhär såg vår rutt ut:

Göteborg-Umeå med SJ Nattåg

Umeå-Vasa med Wasaline

Vasa-Tammerfors med VR

Tammerfors-Hyvinge-Böle-Åbo med VR

Åbo-Stockholm med Viking Line

Stockholm-Göteborg med SJ

Efter nattåg till Umeå, blev det buss till Holmsund, där vi hoppade ombord på Wasalines nya färja Botnia Aurora.

Vi stannade två nätter i Vasa, där vi bland annat tog en skärgårdstur ut till öarna, samt testade på åländskt "plåtbröd".![⛵](https://static.xx.fbcdn.net/images/emoji.php/v9/tfd/2/16/26f5.png)

I Tammerfors, Nordens största inlandsstad, stannade vi också två nätter. Besökte Muminmuseum samt åkte upp i Näsinneula Observation Tower, enligt uppgift Nordens högsta utsiktstorn. Rökbastu och sjödopp mitt i centrum därefter. Det blev också drinkar på Moro Sky Bar på hotell Torni, Finlands högsta bar ![🥂](https://static.xx.fbcdn.net/images/emoji.php/v9/tae/2/16/1f942.png)

Därefter stannade vi till på Finlands Järnvägsmuseum i Hyvinge utanför Helsingfors. Fanns riktigt mycket intressant att se och ta del av och det kan verkligen rekommenderas! ![🚂](https://static.xx.fbcdn.net/images/emoji.php/v9/t67/2/16/1f682.png)

Färden gick vidare till Åbo, där vi bodde i Kuppis utanför centrum. Förutom sightseeing och hälsa på släkten hanns även en del härliga bastubad och relax med ![👌](https://static.xx.fbcdn.net/images/emoji.php/v9/t1a/2/16/1f44c.png)

Till sist blev det hemresa med nya Viking Glory, som sjösattes i april i år. Perfekt med dagstur så man hann njuta av skeppets buffé och spa i lugn och ro. ![🛳](https://static.xx.fbcdn.net/images/emoji.php/v9/t7a/2/16/1f6f3.png)

En natt i Stockholm innan X 2000 fick rulla oss hemåt. ![🚅](https://static.xx.fbcdn.net/images/emoji.php/v9/tea/2/16/1f685.png)

Tågen i Finland är rena, svala, punktliga och går relativt ofta. VR:s app fungerade smidigt och allt flöt på smidigt. Trängsel och tågkaos märktes inte av.

Vi åkte med varsin kabinväska och varsin ryggsäck och det fungerade perfekt.